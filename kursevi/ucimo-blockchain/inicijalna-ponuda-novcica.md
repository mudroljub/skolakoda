---
title: "Inicijalna ponuda novčića"
layout: lekcija-blockchain
permalink: /inicijalna-ponuda-novcica
---

Nakon Ethereuma, zahvaljujući pametnim ugovorima, decentralizovanim aplikacijama i digitalnim sredstvima postaje veoma lako kreirati sopstvenu kriptovalutu odnosno token. Neki od tih projekata su skupili milione dolara bez ijednog dolara od strane investitora ili fondova već na osnovu mnogo mini ulaganja od strane običnih ljudi, približavajući kriptovalute konceptu *crowdfundinga*.

Crowdfunding za ovaj tip finansiranja je dobio naziv **inicijalna ponuda novčića** (*Initial coin offering* - **ICO**). Dok je na ovaj način u 2016. godini sakupljeno okvirno 250 miliona dolara, lakoća koju je doneo Ethereum je kreirala situaciju da je u 2017. godini sakupljeno oko 6 milijardi dolara. Poređenja radi od 100 najvrednijih kriptovaluta po tržišnoj vrednosti, oko 40% su tokeni koji su bazirani i rade na Ethereumu. Hajp koji je usledio je doveo do toga da je tržište kriptovaluta krajem 2017. godine prešlo vrednost od 500 milijardi dolara.

Iako se čini da je to samo novi način finansiranja startap projekata sličan inicijalnoj javnoj ponudi akcija preduzeća na berzi, kod tokena nije samo to slučaj. Token je zahvaljujući blockchainu:

- valuta koja se koristi u decentralizovanoj aplikaciji za koju je napravljen
- dokaz o podršci projektu koji ljudima omogućava da izvlače vrednost iz projekta
- valuta koja može lako biti zamenjena za neku drugu valutu.

Ovakav model finansiranja koji je omogućio blockchain i koji se sve više koristi za investiranje nazvan je **decentralizovani biznis model**. Ne postoji centralno telo ili kompanija koja upravlja blockchainom. Svi koji su investriali prilikom ICO-a su ujedno i vlasnici projekta.



Izvor: Nikola Milinković, *[Uvod u Blockchain](https://startit.rs/uvod-u-blockchain-kriptovalute-trendovi-i-hajp/)*, Startit, 2017.
