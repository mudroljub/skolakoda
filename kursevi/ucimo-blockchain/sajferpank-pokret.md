---
title: Sajferpank pokret
layout: lekcija-blockchain
permalink: /sajferpank-pokret
---

**Izraz sajferpank (*cypherpunk*) označava aktiviste koji se zalažu za široku upotrebu kriptografije, radi zaštite privatnosti na internetu. Krajem 1980-ih godina osnovana je *Cypherpunks* mejling lista.**

Prva rečenica manifesta sajferpank pokreta je:

> Privatnost je neophodan uslov za otvoreno društvo informatičkog doba. Privatnost nije tajna. Privatna stvar je nešto što se ne želi podeliti sa celim svetom, tajna je nešto što se ne želi podeliti ni sa kim. Privatnost je moć selektivnog otkrivanja sebe svetu.

Edward Snowden:

> Svako ko se odriče prava na privatnost jer ‘nema šta da krije’ se ne razlikuje od onoga ko se odriče prava na slobodu govora jer nema šta pametno da kaže.

Anonimnost transakcije nije privilegija nego pravo koje treba braniti životom.

Ovog trenutka banka zna više o vama od vas samih. I to je posledica dizajna depozitnog novca. Dve najvažnije mreže među ljudima su jezička kojom serijalizujemo naše misli i novčana kojom prenosimo signal o vrednosti stvari oko nas. Svaki pokušaj ometanja ovih mreža treba da prepoznamo i sprečimo. Na vladama je da nađu načine da spreče protivzakonita ponašanja i obezbede oporezivanje bez diranja u anonimnost transakcije.


Izvor: Danilo Backović, *[Sve što bi trebalo da znate o Bitkoinu ](https://medium.com/@dbacko/bitkoin-banke-i-suverenost-individue-9aeaa7177a05)*, Medium, 2017.
