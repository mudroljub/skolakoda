---
title: Regulacija kriptovaluta
layout: lekcija-blockchain
permalink: /regulacija-kriptovaluta
---

Zbog nerazumljivo velike količine novca koja je prikupljena investiranjem u kriptovalute poslednjih godina, stvorio se hajp koji vidimo u medijima. I ne samo to. Upravo zato što je postalo tako lako pokrenuti decentralizovanu aplikaciju sa pratećom kriptovalutom odnosno tokenom, nastala je i debata o regulaciji kriptovaluta.

Regulacija kriptovaluta je u svojoj suštini kontraintuitivna blockchain tehnologiji, ali istovremeno je svima postalo jasno da se ona mora desiti. Razlog tome je što velika većina ovih valuta ne prolazi jedno jednostavno pravilo američkih regulatornih tela pod nazivom “Howey Test” iz 1933. godine:

> Ukoliko postoji investicija novca, sa očekivanjem profita od truda i rada neke treće strane, koja je uz to združeni poduhvat, ta investicija predstavja hartiju od vrednosti.

Problem nastupa što primenom ovog testa, sve kriptovalute postaju hartije od vrednosti u američkom sistemu. One su na taj način podložne oporezivanju i građani su u obavezi da prijave svoje poreze na osnovu ovih investicija.

Uprkos svemu ovome, kriptovalute i blockchain ne idu nigde, države će se prilagoditi i regulacija će nastupiti, a vrlo verovatno će pored banaka i kompanija i države implementirati blockchain radi rešavanja mnogih pitanja društvene organizacije ili organizacije političkog sistema. Primera radi, Estonija trenutno prednjači u traženju načina i razvoju blockchain okvira praktičnih politika.


Izvor: Nikola Milinković, *[Uvod u Blockchain](https://startit.rs/uvod-u-blockchain-kriptovalute-trendovi-i-hajp/)*, Startit, 2017.
