---
title: "Dokaz o radu (<i>Proof of Work</i>)"
layout: lekcija-blockchain
permalink: /dokaz-o-radu
---

Dokaz o radu je prvi i ujedno najviše korišćen metod postizanja konsenzusa. Kako bi verifikovao “stranicu knjige” odnosno block, učesnik koji održava čvor mreže (*node*) mora da reši veoma kompleksan matematički zadatak.

Svrha rešavanja ovih matematičkih zadataka se krije samo u tome da simulira rad, odnosno da uređaj troši električnu energiju. Zauzvrat, čvor je nagrađen određenom količinom kriptovalute uključujući i cenu transakcija. Taj proces predstavlja “*mining*” tj. rudarenje. Učesnici mreže bazirane na ovom metodu mogu da odaberu da budu *mineri* tj. rudari. Utrošak električne energije je ujedno dobar podsticaj za rudare da ne varaju sistem.

Jedini način kako bi rudari tj. učesnici koji održavaju mrežu mogli da varaju sistem je sa 51% ukupne računarske snage cele mreže. Čak i tada je nemoguće menjati već unete transakcije i samo je moguće zaustaviti naredne transakcije. Uzevši u obzir količinu kapitala koji je potrebno uložiti, nema nikakve ekonomske logike ići protiv sistema.

Što više računarske snage čvor ima, verovatnije je da će prvi rešiti matematički zadatak, i zauzvrat dobiti nagradu brže. Ovo je ujedno razlog zašto u blockchain sistemima koji su PoW bazirani dolazi do velikog udruživanja (u *mining pool*).

Ipak ovaj metod ima svoje mane jer što je mreža veća, potrebno je više enegije za potvrđivanje transakcija, više vremena kako bi se transakcije potvrdile što dalje znači manji broj transakcija u sekundi. Ove mane su i razlog zašto se ovaj metod dovodi u pitanje, kao i da li za kriptovalute koje su na njemu bazirane postoji ekomomski smisao da budu korišćene za razmenu. On je ipak najrasprostranjeniji. Te kriptovalute su npr: Bitcoin, Litecoin, Bitcoin Cash, Ethereum, GameCredits i druge.

Prevazilaženje ovih mana, odnosno problema koji su inherentni ovom metodu, direktno zavisi od sve veće računarske snage uređaja koje ljudi poseduju širom sveta.


Izvor: Nikola Milinković, *[Uvod u Blockchain](https://startit.rs/uvod-u-blockchain-kako-se-postize-konsenzus-u-decentralizovanom-sistemu/)*, Startit, 2017.
