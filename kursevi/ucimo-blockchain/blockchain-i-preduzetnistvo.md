---
title: Blockchain i preduzetništvo
layout: lekcija-blockchain
permalink: /blockchain-i-preduzetnistvo
---

***Izdvojili bismo i nekoliko potencijalnih i vrlo verovatnih primena blockchaina. Neke od ovih ideja su samo to, dok drugi projekti slični navedenima već postoje i razvijaju se.***

## Samovozeći blockchain automobili

Ideja koju je donela [IOTA](https://en.wikipedia.org/wiki/IOTA_(technology)) je svakako nešto što ljudima najviše oslikava budućnost u kojoj je blockchain svakodnevni deo našeg života. **Šta se dešava kada spojimo Uber, samovozeće automobile i blockchain?**

Automobil koji plaća svoj najam i gorivo tako što vozi ljude. Automobil koji nije ničije vlasništvo. Automobil je zasebni autonomni finansijski entitet. Po pozivu, automobil se parkira na parking mestu dok čeka sledećeg korisnika. Komunicira sa parkingom i plaća mu za svaki minut koji provede parkiran. Ako mu je nestalo baterije, komunicira sa punjačem i plaća za utrošak el. energije.

Čovek ulazi u automobil i vidi skalu na kojoj podešava kada želi da stigne i dobija kalkulaciju cene njegove vožnje. Ako želi da stigne brže, automobil će obaviti na hiljade plaćanja svim potencijalnim automobilima koji mu se nalaze na putu kako bi ga propustili. Ukoliko čovek nije u žurbi, odabirom kasnijeg dolaska, on propušta ostale za nižu cenu. Dakle nešto kao saobraćajni *real-time bidding*.

Kada izađe, na najbližoj lokaciji automobil čeka sledeću mušteriju. Nekoliko vandala je videlo da je čovek zaboravio nešto na sedištu i razbiju prozor da ukradu. Instant automobil poziva policijske dronove koji doleću da snime lica i lokacije ovih osoba. Plaća dronu za ovu uslugu. Nakon toga se odveze do servisa gde mu je zamenjeno staklo. Osiguravajuća kuća je isto na blockchainu. Snimci drona i račun od mehaničara su poslati osiguranju koje je isplaćeno. Automobil se vraća na ulice.

## Lanac proizvodnje i snabdevanja

Kompanija sa veoma komplikovanim uređajem želi da osvoji tržište sa uverenjem da imaju next big thing. Rano odlučuju da implementiraju blockchain u svoj lanac proizvodnje i snabdevanja.

Sve sirovine potrebne da se naprave osnovne komponente su precizno unete. Sve komponente su takođe precizno unete u bazu. Svaki uređaj čija je proizvodnja završena je registrovan na blockchainu zajedno sa cenom proizvodnje i prodajnom cenom.

Svi podaci o kvalitetu sirovina samim tim i komponenti, njihovom poreklu i ponašanju su možda drugačiji kod svakog uređaja. Uređaji se šalju stotinama radnji i za svaki se zna serijski broj, kao i njihov ukupan broj koji se nalazi u prodavnici. U toku transporta je registrovan gubitak usled vremenskih promena ili trase. U prodavnicama na određenim lokacijama se često dešava da su uređaji “izgubljeni”.

Krajnjem korisniku je uređaj ispao, senzor je registrovao. Tom korisniku je garancija dovedena u pitanje. Blockchain je sve ovo registrovao i ti podaci mogu biti iskorišćeni za unapređenje odnosno optimizaciju lanca proizvodnje i snabdevanja.


Izvor: Nikola Milinković, *[Uvod u Blockchain](https://startit.rs/kako-izgleda-prakticna-primena-blockchaina-i-koji-su-najbolji-resursi-za-ucenje-o-ovoj-tehnologiji/)*, Startit, 2017.
