---
title: Blockchain i javna uprava
layout: lekcija-blockchain
permalink: /blockchain-i-javna-uprava
---

Prvih godina postojanja Bitkoina malo ko je obraćao pažnju na Blockchain, ali je tokom vremena sazrevala svest o tome da se on može vrlo korisno upotrebiti u mnoštvu situacija gde je potrebno ostvariti međusobno poverenje među korisnicima nekog sistema. Nije nužno da bude novac u pitanju, već je na isti način moguće čuvati informaciju o raznoraznim dokumentima. 

## Blockchain umesto notara

Uzmimo primer dokumenata koje overavamo kod notara. Zadatak notara je da svojim pečatom potvrdi validnost određenog dokumenta. I dok kod notara uvek postoji mogućnost određenog stepena malverzacije (primera radi, postavljanje datuma koji ne odgovara stvarnom), to kod Blockchaina nije moguće. Korisnici sistema baziranog na Blockchainu na jednostavan način mogu zainteresovanim licima predati informacije o, primera radi, dozvoli vlasništva, polisi osiguranja, rodnom ili venčanom listu, hartijama od vrednosti, kreditnim zaduženjima i još mnogo drugih stvari. Mogućnost falsifikovanja takvih dokumenata je manja nego kada se radi sa papirnim dokumentima. Da budemo još precizniji, praktično je nemoguća.

## Savremeni primeri

Firma Guartime iz Estonije kreirala je bazu pod nazivom Keyless Signature Infrastructure, čija je funkcija da omogući zaštitu informacija o građanima kojima raspolažu državni organi jer građani koriste neki od hiljadu elektronskih servisa. Švedska sprovodi u delo formiranje baze podataka sa katastarskim informacijama, dok je Grčka objavila da će uraditi istu stvar.

Izvor: [Nova velika revolucija](http://www.sk.rs/2017/07/skin01.html), Svet kompjutera, 2017.
