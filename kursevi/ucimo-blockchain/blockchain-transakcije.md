---
title: Blockchain transakcije
layout: lekcija-blockchain
permalink: /blockchain-transakcije
---

Pored osnovnih funkcija blokchain ima mogućnost izvršavanja programa, što nas dovodi do njegove primene i potencijalne biznis logike. Blockchain nudi rešenja koja daleko prevazilaze osnovnu logiku i primenu Bitcoina – **transakcije**.

Suština blockchain mreže je u raspodeljenoj odnosno distribuiranoj knjizi u kojoj se nalazi evidencija svih transakcija koje su se desile unutar mreže.

Glavna ideja blockchaina je decentralizacija. Ipak blockchain može biti javni i privatni.

Privatni su donekle kontraintuitivni jer je glavna svrha ove tehnologije raspodela moći u sistemu. Koji god da je sistem dokazivanja na delu, nijedna grupa ne može da ima kontrolu niti da menja pravila arbitrarno. Na taj način decentralizovane kriptovalute i aplikacije imaju razvijen *checks and balances* sistem protiv bilo kog delovanja suprotnog sistemu. To nije ništa drugo do novi način održavanja dogovora, sa velikom razlikom da te dogovore ne garantuje nijedan centralni autoritet.

Možemo reći da ukoliko nekoliko različitih banaka napravi blockchain, to zapravo nije blockchain, već baza. Samo ukoliko banke, regulatori, akcionari i mušterije banke imaju pristup blockchainu i učestvuju istovremeno, suprotstavljajući moć jedni drugima, to predstavlja blockchain. Sistem provere i ravnoteže je suština ove tehnologije. Zato pravi blockchain sistem mora da bude open-source, neisključiv (*permissionless*) i decentralizovan.


Izvor: Nikola Milinković, *[Uvod u Blockchain](https://startit.rs/uvod-u-blockchain/)*, Startit, 2017.
