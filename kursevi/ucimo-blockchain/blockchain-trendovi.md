---
title: Blockchain trendovi i predviđanja
layout: lekcija-blockchain
permalink: /blockchain-trendovi
---

Mnogi u kriptosvetu, od kriptografa, programera, akademika i ekonomista koji razumeju blockchain logiku i šta ova inovacija donosi veruju da će oni **doneti najveću redistribuciju bogatstva u modernoj istoriji**. Po rečima Krisa Larsena, koji stoji iza Ripple-a, “*The Internet of Value*” će biti poslednje gorivo globalizacije. Imamo ubrzan i slobodan protok robe i podataka.

Imamo mrežu svih mreža za podatke (internet) i dobra (logistika) ali nemamo jedinstvenu mrežu za novac, drugim rečima, prekogranična plaćanja su toliko neefikasna da se godišnje baci 2 triliona dolara kako bi se izvršio prenos vrednosti oko sveta. Larsen veruje da za pravu globalizaciju isto mora da se desi sa novcem i da će jedino jedinstvo ove tri stavke omogućiti pravu globalizaciju.

Verovatno će biti ne hiljade nego milioni tokena po istom principu po kom je to slučaj sa današnjim brojem aplikacija na mobilnom telefonu, ali sa nekoliko koje će imati globalnu upotrebu i služiti kao standardi sistema. Pre toga, ono što svi nazivaju balonom mora i verovatno će pući, jer on to jeste. Istovremeno, skoro je sigurno da će 90% ovih kompanija — decentralizovanih aplikacija — blockchain mreža nestati.

Ostaje da se vidi kojih 10% će postati sledeći Amazon, Google i Facebook blockchain tehnologije.

Zbog toga što se ovaj put veći deo vrednosti nalazi u protokolu kao što je npr. Ethereum, možemo da pretpostavimo da će takva neka kompanija biti sledeći gigant možda i veći od onih čije usluge svakodnevno koristimo danas.


Izvor: Nikola Milinković, *[Uvod u Blockchain](https://startit.rs/uvod-u-blockchain-kriptovalute-trendovi-i-hajp/)*, Startit, 2017.
