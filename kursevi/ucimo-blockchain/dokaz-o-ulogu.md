---
title: "Dokaz o ulogu (<i>Proof of Stake</i>)"
layout: lekcija-blockchain
permalink: /dokaz-o-ulogu
---

Kod ovog metoda ne postoji rudarenje, već kao što naziv kaže postoji dokaz o ulogu. Neki čvorovi će obrađivati transakcije dok će ih drugi potvrđivati. Kako bi se izbegli ili kaznili pokušaji varanja čvorovi moraju da zaključaju jedan deo svojih sredstava u virtuelni sef sa jednostavnim digitalnim potpisom o vlasništvu.

Mreža po sistemu lutrije bira učesnika da potvrdi podatke unete u bazu na osnovu njegovog uloga. U slučaju da čvor pokuša da prevari sistem, njegov ulog će mu biti oduzet. Slično rudarenju, što je veći ulog veće su šanse da taj neko validira blok transakcija i kreira naredni, te samim tim ima više da izgubi ako pokuša da vara. Ovakav sistem je često na meti kritike da je zapravo centralizovan, jer što je neko duže na mreži ima veći udeo, te samim tim ima veću kontrolu nad mrežom.

Najpoznatije kriptovalute bazirane na ovom metodu su: DASH, NEO, PIVX, NXT… Prednosti ovog metoda su što donosi veći broj transakcija u sekundi uz brže potvrđivanje transakcija.


Izvor: Nikola Milinković, *[Uvod u Blockchain](https://startit.rs/uvod-u-blockchain-kako-se-postize-konsenzus-u-decentralizovanom-sistemu/)*, Startit, 2017.
