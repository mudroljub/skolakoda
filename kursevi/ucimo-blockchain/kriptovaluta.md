---
title: Šta je kriptovaluta?
layout: lekcija-blockchain
permalink: /kriptovaluta
---

***Kriptovalute su jedinstveni digitalni tokeni (digitalni novčići) koje nije moguće kopirati ni svojevoljno proizvesti, a služe određenoj svrsi kada se pošalju s jedne elektroničke adrese na drugu.***

Novčići u igri su digitalna valuta i razlikuju se od kriptovaluta na sljedeći način:

- novčići na kakve ste navikli su centralizirani. Drugim riječima, svu zalihu kontrolira jedna korporacija, koja je vlasnik igre. Kod kriptovaluta, zalihu kontrolira zajednica (tj. blockchain), i svi mogu provjeriti i potvrditi koliko je “novčića” preostalo na kojem računu u bilo kojem momentu, kao i kamo i kada ih je koliko poslano.

- novčići na kakve ste navikli mogu se stvoriti iz ničega i nisu jedinstveni. Daju se kopirati. Količina im nije konačna, i jedino što je potrebno da se promijeni stanje računa nekog igrača je promjena u bazi podataka, bez da se ukupni iznos novčića negdje drugdje smanji. Ne postoji trošak za proizvodnju novih novčića. Kod kriptovaluta vrijedi suprotno – ukupna količina se zna, i nije moguće stvoriti više novčića na nekom računu bez da se količina na nekom drugom računu za jednako toliko smanji, osim u veoma posebnim situacijama.

Ključna razlika kod kriptovaluta je u riječi kripto. Prevedeno na laički, riječ kripto u kriptovalutama znači da ih je nemoguće duplicirati i falsificirati.


Izvor: https://bitfalls.com/hr/2017/08/20/cryptocurrency/