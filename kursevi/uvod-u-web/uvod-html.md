---
title: Uvod u HTML
layout: lekcija-html
permalink: /uvod-u-web/uvod-html
---

**HTML je osnovni jezik weba. Sve stranice su njime napisane.**

HTML služi za formatiranje teksta i strukturu stranice. Sastoji se od oznaka u uglastim zagradama, koji govore pregledaču kako da prikaže sadržaj strane (na primer `<p>` je pasus, `<h1>` naslov, a `<img>` slika).

Oznake (tagove) na svakoj stranici možeš videti klikom na desno dugme miša i `View page source`. Pažljivo pogledaj i pokušaj da prepoznaš neke od tagova.

## Učimo putem primera

U našem editoru uživo možeš isprobavati kod, rezultat odmah izlazi na simulatoru uređaja. Slobodno pokušaj da promeniš bilo šta, ništa ne možeš pokvariti:

{:.html-ulaz}
```html
<h1>Zdravo svete</h1>

<p>Zdravo svete. Ja sam prvi pasus.</p>

<p>Zdravo, ja sam drugi pasus.</p>

<h2>Ja sam podnaslov</h2>

<p>Ja sam još samo jedan pasus.</p>

<h3>Ja sam još manji podnaslov</h3>
```

Gornji kod takođe možeš prekopirati u `.html` fajl i pokrenuti sa pravog uređaja!
